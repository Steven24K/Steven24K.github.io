---
title: "Opleiding gehaald: Een ode aan de programmeur"
date: "2020-07-14"
category: Study
---

Na 4 jaar studeren heb ik mijn bachelor informatica gehaald aan de Hogeschool Rotterdam. Ik mag me nu een professioneel software developer noemen, maar wat nu? 

De wereld van ICT en computer science veranderd snel, dat ik mijn opleiding heb gehaald betekend niet dat ik uitgeleerd ben. Sterker nog er valt nog zoveel meer te ontdekken! 
Een nieuwe programmeertaal leren, hoe zit een groot bestaand software systeem in elkaar, wat willen de klanten of het bouwen van een eigen framework? Er is genoeg om uit te kiezen en ik verwacht veel nieuwe kennis op te doen 
wanneer ik verder ga bij Hoppinger het bedrijf waar ik mijn afstudeerstage heb afgerond. 

## De toekomst van code

Tijdens mijn afstudeerstage heb ik gewerkt aan een user interface voor een automatische code generator: De Scaffolder. Een tool die backends, frontend views en permissies kan genereren. Tijdens het bouwen van software kom je ook veel herhaaldelijk werk tegen. Zoals het aanmaken van databases, migraties uitvoeren, modellen en classes instantiëren etc. Als programmeur kan ik maar één ding zeggen over herhaaldelijk werk: **Automatiseren**! Dat precies wat de Scaffolder doet en met behulp van de interface is het mogelijk om een ERD direct om te zetten in code. 

![alt](../Opleiding-gehaald-een-ode-aan-de-programmeur\FINAL-product-1.PNG)
![alt](../Opleiding-gehaald-een-ode-aan-de-programmeur\FINAL-product-2.PNG)

Ik denk dat er in de toekomst meer van dit soort tools zullen komen. Je hebt al het principe van *WYSIWYG* editors en andere visuele editors. Het is tegenwoordig al mogelijk om hele websites en systemen te schrijven zonder maar één regel code te hoeven schrijven. Tenslotte denk ik dat het de taal waarin iemand programmeert ook minder zal uitmaken. Zo maakte je in het verleden voor IOS en Android apps twee verschillende apps in Swift en Java. Nu is het mogelijk om met één codebase twee apps te bouwen, met frameworks als Xamarin of React Native. 
Als ik een voorspelling voor de toekomst van code mag doen denk ik dat in 10 jaar van nu er meer visuele editors zullen zijn die ook door non-coders bediend kunnen worden. Dan zijn het de programmeurs die de editors onderhouden. 

[Lees mijn hele scriptie](../documents/Scriptie-Hoppinger-Scaffolder-visualizer-Steven-Koerts-0904861-FINAL.pdf)

## Een ode 

Ik wou mijn opleiding afsluiten met een ode aan de programmeur, over het creatieve denkvermogen en alle obstakels die een programmeur passeert bij het ontwikkelen van software.

> Produceer scripts die meer presenteren dan alleen print("Hello World")

<iframe width="1280" height="720" src="https://www.youtube.com/embed/fjfdjbRGxdA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>


```
De programmeur in alle soorten en maten van databeesten tot Code krakers.
Creatieve makers, creëer een nieuw design.
Als iets nog niet bestaat, kunnen we het maken.
Geef me nog even, vind de rust tussen enen en nullen.

Let's go.

De programmeur programmeert prachtige programma's klapt zijn laptop open. Opent powershell of opdrachtprompt. Probeert programma's te typen zonder problemen, geen pressure.
Pak elke dag progressie, op een dag plaats ik mijn app in de playstore top 10. Maak plek maak plaats voor meer programmeertalen.

Wat is jouw ideale taal?

PHP, Perl, Pascal door de pipeline via Haskell met een koude Piza en een portable E-planner in het Powerhouse. Promela ProvideX pureData of Puur C, geen bril nodig want ik C#. Geef wat meer tijd ++ even op vakantie een eiland? Java dus.
Tijd weg geweest, maar kom rijker terug uit de strijd. Met Diamonds en Ruby's om me nek.
Instaleer mijn gems.
Hou mijn leven op de rails en mijn types are safe.
Post je programma en script'em in Python.

De programmeur vereist precisie volg de procedure het plan je design en stick to your principles.
Sluit je dag af met een KISS, geen zweet 100% DRY en code SOLID as a rock.

De programmeur is niet te stoppen gaat in één stuk door bewerk code in je favoriete editor of type programma's per direct puur in plain text. Ga door tot de program counter de 10 duizend passeert.

Bool, Int, string, keep your boat a float
If else dit dat
Nee ik ben het nog niet zat
Ik zit in een loop die nooit meer stopt.
While alive en nooit geef ik op.

Alles gaat om het proces, complexe algoritmes principes en patronen. Werk hard pleit voor promotie denk aan prachtige producten en prijzen.

Kijk naar het programma it's prompting an error, lees lijn voor lijn op zoek naar de problemen. Uren gespendeerd met produceren van regels code and it's prompting an f.... ING error. In een split second schiet het programma door mijn hoofd denk aan het ergste twijfel aan alles. Oh alles zit tegen. Lees alles door kijk alles na, oh wacht de laatste regel er miste een komma.

Tijd voor een pauze, voor nu even klaar met code kloppen. Klap mijn laptop dicht en loop naar de deur.
Want dit is het einde van mijn ode aan de programmeur.

Ik heb mijn werk ge-commit ge-pushed naar mijn branch.
Tijd voor een update.

Produceer scripts die meer presenteren dan alleen print("Hello World")

```